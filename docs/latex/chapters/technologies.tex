%----------------------------------------------------------------------------
\chapter{Felhasznált eszközök}
\label{sec:LatexTools}

Munkámat a JVM-ökoszisztéma eszközeivel végeztem, szem előtt tartva a kiírásban kulcsfontosságú elemként rögzített modernitást, a kompatibilitást és a hordozhatóságot. Ennek megfelelően ahol lehetséges, kerültem a jövőbeli eltávolításra kijelölt programelemek használatát, illetve az instabil verzióktól függést.
%----------------------------------------------------------------------------
\section{Kotlin \raisebox{-1ex}{\includegraphics[width=8mm, keepaspectratio]{images/kotlin_logo.png}}}

%----------------------------------------------------------------------------
A Kotlin multiplatform, statikusan típusos, több paradigmát támogató programozási nyelv. Specifikációját a JetBrains rendszeresen frissített, publikus, bárki által megtekinthető formában teszi közzé.~\cite{KotlinSpec} Az első prototípus verzió 2011-ben került kiadásra, és mindössze egy évvel később nyílt forráskódú projektté alakult. Az első éles kiadását 2016-ban érte el a nyelv, 2017-től hivatalosan támogatott az Android mobil operációs rendszerre írt alkalmazások terén, 2019 óta pedig az Android elsődleges nyelve.~\cite{KotlinPast}

Népszerűségét elsősorban az intuitív szintaxisának és a JVM-mel\footnote{JVM: \@Java Virtual Machine, jelenleg az Oracle tulajdonában lévő, szabvánnyal specifikált futtatómotor, elsősorban a Java nyelven írt programok futtatásához } való már-már tökéletes kompatibilitásának köszönheti. Bármilyen Java-ban írt kódrészlet felhasználható külső referenciaként egy Kotlin programban, a programozó közösség által készített számtalan Java könyvtár így kiaknázható marad.  Egy projekten belül nincs korlátozás a két nyelv forrásfájljainak megoszlására; érdemes viszont megjegyezni, hogy a kompatibilitás egyirányú. Java kódból nem lehet visszahívni Kotlin kódba.

A megírt programok fordítási és optimalizálási fázisokon mennek keresztül, mielőtt futtatható állományok vagy eszköztárak készülnek belőlük. A Kotlin fordítómotorjával készített binárisok közel azonos teljesítményűek hagyományos JVM megfelelőikhez képest. A JVM-en kívül más fordítási célok is léteznek:
\begin{itemize}
    \item Kotlin/Native (2023 óta stabil, számos operációs rendszerre biztosít natív, futtató virtuális gépet nem igénylő megoldást)
    \item Kotlin/JS (a megírt kódot JavaScript-re fordítjuk, így egy fordítást igénylő nyelvből interpretált kódot készíthetünk; webböngészőhöz ideális)
\end{itemize}

A nyelv alapvetően egyszerű kódstruktúrájú, jól értelmezhető és gyorsan írható. Emellett a frusztráló, sok esetben hátráltató szintaktikai és programtechnikai elemek közül sokat elhagytak a fejlesztők -- erre és a funkcionális paradigma által nyújtott lehetőségekre a későbbiekben számos példát fogok mutatni kódrészleteken keresztül.

Szakdolgozatom elkészítéséhez a legfrissebb, 2.0.21-es verziót használtam a JetBrains saját, IntelliJ Idea néven futó programján keresztül. A felhasznált JVM változat a legújabb stabilnak tekinthető 23-as főverzió Oracle OpenJDK implementációja; a program által garantált abszolút minimális verzió a 2023 szeptemberében kiadott 21-es LTS\footnote{Long Term Support, a szoftverfejlesztés körében a kiadó által az adott verzióval kapcsolatban vállalt hosszabb idejű, több éves támogatást jelent} változat, ennek a főágú támogatása 2028-ban ér véget.~\cite{JavaRoadmap}